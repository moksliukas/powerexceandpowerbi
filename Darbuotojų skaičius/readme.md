Šiandien noriu įdėti užduotėlę, kuri praktikoje pasitaiko gana dažnai. Stebint pokyčius pardavimuose, darbuotojų kaitoje, klientų srautuose, dažnai reikia suskaičiuoti kiek ko buvo pagal atitinkamus laikotarpius. Konkretus pavyzdys - rekia paskaičiuoti kiek darbuotojų dirbo įmonėje pagal mėnesius ir atvaizduoti stulpeline diagrama. Duomenys, kurie kaupiami personalo sistemose dažnai būna atvaizduoti taip, kaip pridėtame paveikslėlyje. Čia kaip ir viskas aišku, tik pakomentuosiu tuščius langelius - tai neterminuota sutartis. Kai kur vietoj tuščių langelių galima rasti tokius metus kaip 9999.12.31 🙂
Ši užduotis nesudėtingai sprendžiama naudojant DAX (Data Analysis Expression), kuri yra ir Power Excel, ir Power BI. Tai funkcinė kalba, remiasi MS Excel funkcijomis, tik jų daugiau ir jos įvairesnės.
Kodėl įdėjau šį uždavinį? Dabar spaudoje skamba, kad naikiname matematikos egzaminą, mokiniai sako, kad niekur jos nepritaikysi ir pan. Tai šios problemos sprendimui reikia 4-5 klasės matematikos žinių, logikos ir DAX žinių. Šios užduoties sudėtingumą, pagal savo vertinimo skalę, vertinčiau kaip vidutinio sudėtingumo.
Dar galimos ir kitų poreikių variacijos - kiek dirbo iki konkrečios dienos, kiek dirbo konkrečią dieną, atleistų/priimtų darbuotojų pokytis ir pan.
